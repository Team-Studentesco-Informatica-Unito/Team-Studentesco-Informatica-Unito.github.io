# Regolamento Network Gruppi DIPINFO UNITO

Per una convivenza serena è necessario che tutti i membri dei gruppi collaborino e seguano delle semplici regole, che qua seguono:

1. Se entri in uno dei gruppi del network (quindi tutti quelli linkati [nella lista dei link](http://tsi-unito.eu/links)), confermi di aver letto, compreso e che intendi seguire le regole di questa pagina.
2. Prima di tutto la buona educazione e il buonsenso.
3. Rispetta tutti i membri. Ci possono essere discussioni, giustamente, ma evita comportamenti chiaramente ostili o d'odio. Niente doxxing.
4. I gruppi sono tutti per lo studio. Per rimanere on-topic, non sono ammesse proposte lavorative, recruiting, pubblicità, vendite, promozioni o simili. Non siamo intesi come una pool di reclutamento, per far soldi facili o per sfruttare le persone.
5. Niente spam: evita messaggi indesiderati o off topic e un'esagerazione di messaggi inviati in poco tempo.
6. Niente virus, scam, phishing o qualunque genere di messaggio o media inteso a ledere nei confronti dei membri.
7. Niente pornografia, o peggio. Telegram non è anonimo, possiamo comunque denunciare alle Forze dell'Ordine gli utenti pericolosi, e sicuramente non ci faremo problemi a farlo.
8. Se ci sono problemi, contatta un amministratore.
9. Se non sei d'accordo con le regole, esci dal network.
10. Le regole valgono per tutti, amministratori inclusi. Se un amministratore non rispetta le regole, contatta un altro amministratore.
11. Se non è chiaro, chiedi.
12. I gruppi sono aperti a tutti, quindi anche docenti e personale dell'Ateneo possono accedervi. Per questo motivo, è necessario che tutti i membri si comportino in modo civile e rispettoso, anche quando si è in disaccordo con qualcuno. In particolare, è vietato insultare, minacciare o diffamare qualcuno, anche se non è presente nel gruppo.

## Gruppo off-topic

Il gruppo off topic ha regole leggermente diverse, che sono più permissive. In particolare, è permesso:

- Parlare di argomenti non strettamente legati allo studio (anzi, è incoraggiato!)
- Spam (in quantità ragionevoli e senza invadere la privacy degli altri o ledere la loro esperienza)
- Pubblicità di iniziative personali, o di terzi

## Suggerimenti

- Don't Ask To Ask Rule: https://dontasktoask.com/
- Prima di fare una domanda, nel possibile verifica se è stata già posta in passato
- Per l'Off Topic, usa il gruppo apposito, che trovi nella lista dei link. C'è tanto spazio lì!

## Storia

La rete dei gruppi si è formata nel corso degli anni, partendo dal 2017.
L'autogestione abbiamo capito che non è sufficiente, da diversi episodi che sono avvenuti nel corso degli anni.

Per questo motivo è stata creata questa rete di gruppi, che punta a offrire agli Studenti un punto di aggregazione utile per studiare e scambiare idee e opinioni.

Noi intendiamo portare avanti questa iniziativa, in buona fede, sperando che nel nostro piccolo questo possa avere un impatto positivo sulla qualità dello studio e della vita universitaria (che, si sa, non sempre è una passeggiata!).